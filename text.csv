Datum;Tekst
2021-01-01;Huisbezoek. Mw. heeft de gordijnen dicht, rookt aan één stuk door. Ze zegt niet veel buiten te komen sinds een aantal maanden. Ze is zich steeds somberder gaan voelen nadat haar man een jaar geleden is overleden. Ze voelt zich nu depressief, dit voelt ze direct bij het opstaan al. In de loop van de avond voelt ze zich iets beter. Eetlust is minimaal, mw. eet nauwelijks nog iets, soms een boterham, geen warm eten. Wat ze eet smaakt ook niet. Is ook afgevallen de laatste maanden, wel 10kg. Concentreren lukt niet meer, ze hield altijd van lezen, maar het lukt haar niet om maar een bladzijde te lezen. TV kijken doet ze nog wel, maar het komt niet binnen. Mw. is traag in haar bewegingen en haar praten, ze denkt vaak lang na voordat ze een antwoord geeft. Gedachten aan de dood heeft ze niet, maar er zijn wel momenten dat ze zich hoopt de volgende dag niet meer wakker te worden. Of dat ze een ongeluk krijgt. Ze heeft weinig hoop dat haar toestand zal verbeteren. 
2021-02-01;Kantoorbezoek. Mw. ziet er wat onverzorgd uit. Ze geeft aan zich nog steeds depressief te voelen, ziet geen uitweg. Ze komt radeloos over. De psychiater heeft een antidepressivum voorgeschreven, citalopram 20mg. Ze gebruikt dit nu 2 weken, zegt zich alleen maar rotter te voelen. Heeft hoofdpijn, voelt zich wat gejaagd. Ook een droge mond. De wanhoop en lijdensdruk zijn duidelijk aanwezig. Waar ze bij het vorige gesprek aangaf geen gedachten aan de dood te hebben, zegt ze hier nu wel steeds meer aan te denken. Ze denkt dat het beter voor iedereen zou zijn als ze er niet meer zou zijn. Ze zou zichzelf echter niets aan durven doen, zegt hiervoor te laf te zijn. 
2021-03-01;Huisbezoek na een TC van mw. dat het niet goed gaat. Ze voelt zich de gehele dag depressief, ook in de avond geen verbetering meer van de stemming. Eetlust is niet meer aanwezig, ze eet soms de hele dag niets. Ze komt niet meer buiten, sluit zich op. Contacten houdt ze af. TV kijken doet ze nu ook niet meer. In het gesprek staart mw. voor zich uit. Gedachten aan de dood zijn nog aanwezig, mw. ontkent zichzelf iets aan te willen doen of plannen te hebben hiervoor.
2021-04-01;Kantoorbezoek. Mw. zegt dat het sinds een week iets beter gaat. De eetlust is wat toegenomen. Ze kan weer wat tv kijken en kan het nu soms ook volgen. De ochtenden zijn nog erg slecht, ze komt dan tot niet, blijft het liefst in bed liggen. Mogelijk begint het antidepressivum wat te doen. Gedachten aan de dood zijn minder aanwezig, soms alleen nog een flits.
2021-05-01;Huisbezoek. Mw. ziet er meer verzorgd uit, de gordijnen zijn eindelijk eens open. Ze zegt zich opgeruimder te voelen, heeft langzaam ook meer zin om dingen te ondernemen. Gedachten aan de dood zijn niet meer aanwezig. Eetlust is opnieuw toegenomen, ze heeft pas weer eens gekookt. Ook heeft ze pas weer eens een goede vriendin gebeld. Afspreken wil ze nog niet, maar het is een begin. 
2021-06-01;Kantoorbezoek. Mw. ziet er verzorgd uit. Ze kijkt ook wat helderder uit haar ogen. Zegt zich niet echt meer depressief te voelen, hooguit nog wat zwaarmoedig op momenten. Ze heeft weer zin om dingen te ondernemen, zo is ze weer naar haar vrijwilligerswerk gegaan om koffie te drinken, nog niet om mee te werken. Ze kan zich sinds lange tijd voorstellen dat ze hier weer uit zal komen. Ze zegt wat licht aan het eind van de tunnel te zien. Vandaag gaat ze bij een vriendin op bezoek. Ze is zelfs weer begonnen met een boek te lezen, dit lukt aardig. Eetlust is weer zo goed als normaal.
2021-07-01;TC. Mw. vraagt zich af of ze nog wel behandeling nodig heeft, het gaat nu zo goed. Ze voelt zich weer de oude. Ze heeft haar normale patronen weer opgepakt, haar vrijwilligerswerk, haar contacten met vriendinnen. We spreken over een maand opnieuw af. 
2021-08-01;TC. Mw. belt in paniek op. Ze is na ons laatste gesprek met de citalopram gestopt omdat ze dacht deze niet meer nodig te hebben. Nu 3 weken later lijkt ze een terugval te hebben: opnieuw depressieve gevoelens, gedachten aan de dood zijn terug, eetlust weer verminderd, ze sluit zich weer af. Ze vraagt zich af of ze hier ooit uit zal komen. Uitgelegd dat dit vaker voorkomt als mensen opeens met een antidepressivum stoppen, en dat het belangrijk is om deze weer te starten. Ze zal direct weer starten, komende week huisbezoek. 
2021-09-01;Huisbezoek. Gordijnen zijn weer dicht. Mw. is weer onverzorgd. Voelt zich depressief. Ziet geen hoop of licht, alles is zwart, zo zegt ze. Gedachten aan de dood zijn er wel, maar passief, ze zou het liefst morgen niet meer wakker worden. Geen plannen om zich wat aan te doen. Besproken dat ze moet proberen om actief te blijven, zich niet af te zonderen. Samen een rondje gewandeld, dat deed haar toch wat goed. Ze probeert naar haar vrijwilligerswerk te blijven gaan. Eetlust weer minimaal, lijkt ook weer wat afgevallen te zijn. Er ligt een boek op tafel, ze probeert er uit te lezen af en toe, maar het is weer lastig. 
2021-10-01;Kantoorbezoek. Ze neemt de citalopram nu drie weken, ze zegt weer iets te beginnen te merken, de stemming wordt langzaam weer iets beter. De ochtenden zijn nog een ramp, maar halverwege de dag gaat het weer iets beter. Ze gaat nog steeds naar vrijwilligerswerk. Probeert ook 3 keer per dag een rondje te lopen, dit doet haar goed. Afleiding zoeken lukt redelijk, een boek lezen gaan ook weer iets beter. 
2021-11-01;TC. Mw. geeft aan zich opnieuw een stuk beter te voelen dan bij ons vorige gesprek. Het AD lijkt aan te slaan. Eetlust is weer terug, het smaakt ook weer nu. Komt weer iets aan in gewicht. Kan zich weer concentereren, kan nu ook weer genieten van een boek. Ze wil het AD blijven gebruiken, zegt nu te begrijpen dat ze het voor nu nodig heeft. 
2021-12-01;Huisbezoek. Ziet er verzorgd uit, gordijnen open. Wil het kort houden want heeft afgesproken met vriendinnen. Voelt zich goed, zelfs redelijk energiek. Is wat aan het sporten, heeft zelfs een kleine uitbreiding op haar vrijwilligerswerk. Ze kan weer genieten van haar boeken en soms van een film. 
